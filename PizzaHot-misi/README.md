Étterem projekt

A projekt célja egy asztali alkalmazás fejlesztése, ahol a felhasználók regisztrálhatnak,
beléphetnek, és ételeket rendelhetnek egy étterem felületén keresztül. Az
adminisztrátor felületen kezelhetők az ételek és azok alapanyagai, beleértve a
raktárkészlet nyomon követését is.

Funkcionális Követelmények:
1. Felhasználói regisztráció és bejelentkezés:
- A felhasználóknak lehetőségük van regisztrálni és bejelentkezni.
- A felhasználói adatokat adatbázisban tároljuk.

2. Ételrendelés:
- A felhasználók böngészhetik az elérhető ételek listáját.
- Az ételek részletes leírást tartalmaznak az alapanyagokról és azok mennyiségéről.
- A felhasználók kiválaszthatják az ételt, megadhatják a mennyiséget, és
hozzáadhatják a kosarukhoz.

3. Alapanyag kezelés (Admin funkció):
- Az admin felületen lehetőség van új alapanyagok hozzáadására, meglévők
módosítására vagy törlésére.
- Az alapanyagok aktuális készletét az adminisztrátorok frissíthetik.

4. Rendelés végrehajtása és készlet levonás:
- Amikor egy rendelést végrehajtanak, az adott étel alapanyagainak mennyisége
automatikusan levonódik a raktári készletből.
- Amennyiben a készlet nem elegendő az adott étel elkészítéséhez, a rendszer
tájékoztatja a felhasználót, hogy a termék nem rendelhető.

Fejlesztési folyamat
1. Csapatfelosztás:
- A fejlesztőcsapat 3-4 fős csoportokba oszlik.

2. Agilitás:
- Jira vagy Trello használata a folyamatok számontartásáhor.

3. Verziókezelés:
- A Git használata a kódbázis központi tárolására és a változások nyomon
követésére.

4. Dokumentáció:
- Az elkészült alkalmazás részletes dokumentálása.
